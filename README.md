# IAQOS-bolzano

Quella che vedi qui https://iaqos.sineglossa.it/bolzano/corpo è una rappresentazione grafica del corpo di Bolzano. Abbiamo fatto diverse domande agli abitanti di Bolzano sulle loro caratteristiche, abitudini e comportamenti e un algoritmo di intelligenza artificiale (detto di clustering agglomerativo) li ha raggruppati in gruppi omogenei secondo le loro risposte.

Ogni bolla di diverso colore quindi corrisponde a un cluster/gruppo, e la dimensione della bolla indica quante persone appartengono a quel cluster.
Quando giochi con Iaqos, l’algoritmo indovina a che cluster appartieni, così la bolla corrispondente si ingrandisce. Iaqos però non vuole profilarti, bensì s-profilarti: infatti, ti chiede di scegliere una bolla lontana dalla tua a cui avvicinarti proponendoti un’azione da fare. Quando l’hai fatta, si crea una connessione tra la tua bolla e la bolla a cui ti sei avvicinato, rappresentata nel corpo di Iaqos dai filamenti grigi tra bolle diverse. Quindi, se vedi tanti filamenti tra due bolle vuol dire che tante persone hanno fatto un’azione per avvicinarsi, e così le bolle si mischiano.

## MA A CHE COSA CORRISPONDONO LE BOLLE?
L’intelligenza artificiale ci aiuta a vedere connessioni dove noi non le vediamo, ma è l’intelligenza umana che ci permette di interpretare il senso di queste connessioni.
Abbiamo quindi analizzato la composizione delle varie bolle/cluster per capire com’erano fatte e chi contengono.
